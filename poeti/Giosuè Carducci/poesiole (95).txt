
Tre fra i ricordi e le speranze e il pianto
Sorgon forme nel tempio alte e stupende.
Verde quasi smeraldo ha l’una il manto,
4E il ferro e l’occhio verso l’Adria intende.

Come folgor di Dio, da l’altro canto
Roggio il secondo cherubin s’accende;
E mira in val di Tebro; e al pastor santo
8Tremano in capo per terror le bende.

Bianco siccome neve in alpi intatte
È il terzo; e va, de’  martiri colomba,
11Dove Sicilia bella arde e combatte.

Ma grida a gli altri: Allor che la mia tromba
Canti le tirannesche ire disfatte,
14Tu su Venezia e tu su Roma piomba.

