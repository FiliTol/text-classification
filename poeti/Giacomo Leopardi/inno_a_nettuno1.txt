
     Lui che la terra scuote, azzurro il crine,
a cantare incomincio. Alati preghi
a te, Nettuno re, forza è che indrizzi1
il nocchier fatichevole che corre
5su veloce naviglio il vasto mare,
se campar brama dai sonanti flutti
e la morte schivar: che a te l’impero
del pelago toccò, da che nascesti
figlio a Saturno, e al fulminante Giove
10fratello e al nero Pluto. E Rea, la diva
dal vago crin, ti partorí, ma in cielo
non giá: ché di Saturno astuto nume
gli sguardi paventava. Ella discese
a la selvosa terra il petto carca
15d’acerba doglia, e scolorite avea
le rosee guance. Mentre il sole eccelso
ardea su le montagne i verdi boschi,
e sul caldo terren s’abbandonava
l’agricoltor cui spossatezza invaso
20avea le membra (poi che di Seméle
dal sen ricolmo nato ancor non era
il figlio alti-sonante, ed a gl’industri
mortali sconosciuto era per anche

 
il vin giocondo che vigore apporta),
25ella s’assise a l’ombra e, come uscito
fosti del suo grand’alvo, ti ripose
su le ginocchia assai piangendo, e preghi
porse a la Terra e a lo stellato Cielo:
— O Terra veneranda, o Cielo padre,
30deh riguardate a me, se pure è vero
che di voi nacqui, e questo figlio mio
da l'ira di Saturno astuto nume
or mi salvate, sí ch’egli nol veda,
e questi ben ricresca e venga adulto. —
35Cosí pregava Rea di belle chiome,
poi che per te, di fresco nato, in core2
sentia gran téma: e per gli eccelsi monti
ed il profondo mare errando giva
l’eco romoreggiante. Udilla il Cielo
40e la feconda Terra, e nera notte
venne sul bosco, e si sedé sul monte.
Ammutarono a un tratto e sbigottîro
i volatori de la selva, e intorno
con l’ali stese s’aggirâr vicino
45al basso suol. Ma t’accogliea ben tosto3
la diva Terra fra sue grandi braccia;
né Saturno il sapea, ché nera notte
era su la montagna. E tu crescevi,
re dal tridente d’oro, ed in robusta
50giovinezza venivi. Allor che voi
di Rea leggiadra figli e di Saturno,
tutto fra voi partiste; ebbesi Giove,
che i nembi aduna, lo stellato cielo;
il mar ceruleo tu; s’ebbe Plutone
55de l’Averno le tenebre. Ma tutti
tu, de la terra scotitor, vincevi,
salvo Giove e Minerva. E chi potrebbe
con l’Olimpio cozzare impunemente?
Il cielo tu lasciasti, e teco il figlio

 
60de la bianca Latona in terra scese:
ed al superbo Laomedonte alzavi4
tu dell’ampio Ilión le sacre mura;
mentre ne’ boschi opachi e ne le valli
de l’Ida nuvolosa i neri armenti
65Febo Apollo pascea: ma Laomedonte,
compíta l’opra tua, la pattuita
mercede ti negò: stolto, ché l’onde5
biancheggianti del pelago spingesti
contr’Ilio tu, che sormontâr le mura
70con gran frastuono mormorando, e tutta
empiêro la cittá di sabbia e limo
co’ prati e le campagne. E tal prendesti
del fier Laomedonte aspra vendetta.
     Ma qual cagione a tenzonar ti mosse
75con Palla diva occhi-cilestra? Atene,
la cecropia cittá, poi ch’appellata
tu la volevi dal tuo nome, e Palla
il suo darle voleva. Ella ti vinse:
ché con la lancia poderosa il suolo
80percosse, e uscir ne fe’ virente olivo
di rami sparsi. Ma tu pur fiedesti
la diva terra col tridente d’oro,
e tosto fuor n’uscí destrier ch’avea6
florido il crine: onde a te diêro i fati7
85i cavalli domar veloci al corso.
I pastori ama Pan, gli arcieri Febo,
cari a Vulcano sono i fabbri, a Marte
gli eroi gagliardi in guerra, i cacciatori
a la vergine Cinzia. A te son grati
90i domatori de’ cavalli; e primo
tu, de la terra scotitor possente,
a’ chiomati destrieri il fren ponesti.
Salve, equestre Nettuno8. I tuoi cavalli
van pasturando ne gli argivi prati
95che a te sacri pur sono; e con la zappa

 
il faticoso agricoltor non fende
quel terreno giammai, né con l’aratro.
Ma presti son come gli alati augelli
i tuoi destrieri, ed erta han la cervice;
100né ci ha mortal che trarli possa innanzi
al cocchio sotto il giogo, e con le briglie
reggerli e col flagello e con la voce.
     Qual però de le ninfe a te dilette,
signor del mare, io canterò? la figlia
105di Nereo forse e Doride, Anfitrite?
o Libia chiomi-bella9, o Menalippe
alto-succinta10, o Alòpe, o Calliròe
di rosee guance11, o la leggiadra Alcione,
o Ippotoe12, o Mecionice, o di Pitteo
110la figlia, Etra occhi-nera13, o Chione, od Olbia14,
o l’eolide Canace, o Toosa
dal vago piede15, o la telchine Alia16,
od Amimone candida, o la figlia
d’Epidanno, Melissa?17 E chi potrebbe
115tutte nomarle? e a noverar chi basta
i figli tuoi? Cercion feroce, Eufemo18,
il tessalo Triòpe, Astaco e Rodo,
onde nome ha del sol l’isola sacra19,
e Tèseo20 ed Alirrozio ed il possente
120Triton21, Dirrachio e il battaglioso Eumolpo22
e Polifemo a nume ugual23. Ma questo
canto è meglio lasciar, ché spesso i figli
cagion furono a te d’acerbo lutto.
Polifemo de l’occhio il saggio Ulisse
125in Trinacria fe’ cieco24: Eumolpo spense
in Attica Eretteo: ma ben vendetta
tu ne prendesti, o Scoti-terra, e, morto
lui con un colpo del tridente, al suolo
la casa ne gettasti25. E Marte istesso
130impunemente non t’uccise il figlio
Alirrozio leggiadro26: i numi tutti

 
lui concordi dannâr27. Salve, o Nettuno
ampio-possente: a te gl’istmici ludi
e le corse de’ cocchi e degli atleti
135son sacre l’aspre lotte: e neri tori28
in Trezene, in Geresto29 e in cento grandi
cittá di Grecia ogni anno a l’are tue
cadono innanzi; e ne la dorica Istmo
vittime in folla traggono al tuo tempio
140le allegre turbe. Oh salve, azzurro dio
che la terra circondi, alti-sonante,
gravi-fremente. I boschi su le cime
de le montagne crollansi, e le mura
de le cittadi popolose, e i templi
145ondeggiano perfino, allor che scuoti
tu col tridente flebile la terra,
e gran fracasso s’ode e molto pianto30
per ogni strada. Né mortale ardisce
immoto starsi; ma per téma a tutti
150si sciolgon le ginocchia, e a l’are tue
corre ciascun, t’indrizza preghi, e molte
allor s’offrono a te vittime grate31.
     Salve, o gran figlio di Saturno. Il tuo
lucente cocchio è in Ega, nel profondo
155del romoroso pelago32: Vulcano
tel fabbricò, divina opra ammiranda.
Ha le ruote di bronzo, ed il timone
d’argento, e d’oro tutto è ricoperto
l’incorruttibil seggio. Allor che poni
160tu sotto il giogo i tuoi cavalli, e volano
essi pel mare indomito, fendendo
i biancheggianti flutti, e sui lor colli
disperge il vento gli aurei crini, intorno
a te che siedi e il gran tridente rechi
165ne le divine mani, uscite fuori
de le case d’argento a galla tutte
le guanci-belle figlie di Nereo

 
vengono tosto, e innanzi a te s’abbassa
l’onda e t’apre la via; né s’alza il vento:
170ché tu del mar l’impero in sorte avesti.
     Ma qual potrò chiamarti, o del tridente
agitatore? altri Eliconio33, ed altri
t’appella Suniarato34. A Sparta detto
sei Natalizio35, ed Ippodromio a Tebe36,
175in Atene Eretteo. Chiamanti Elate37
molti altri, e molti di Trezenio38 o d’Istmio39
ti dánno il nome. I tessali Petreo
diconti40, ed altri Onchestio, ed altri pure
Egeo ti noma41 e Cinade e Fitalmio42.
180Io dirotti Asfaleo, poiché salute
tu rechi a’ naviganti43. A te fa voti
il nocchier quando s’alzano del mare
l’onde canute, e quando in nera notte
percote i fianchi al ben composto legno
185 il flutto alti-sonante, che s’incurva
spumando, e stanno tempestose nubi
su le cime degli alberi, e del vento
mormora il bosco al soffio (orrore ingombra
le menti de’ mortali), e quando cade
190precipitando giú dal ciel gran nembo
sopra l’immenso mare. O dio possente,
che Tenaro e la sacra onchestia selva44
e Micale e Trezene ed il pinoso
Istmo ed Ega e Geresto45 in guardia tieni,
195soccorri a’ naviganti; e fra le rotte
nubi fa’ che si vegga il cielo azzurro
ne la tempesta, e su la nave splenda
del sole o de la luna un qualche raggio
o de le stelle, ed il soffiar de’ venti
200cessi; e tu l’onde romorose appiana,
sí che campin dal rischio i marinai.
O nume, salve, e con benigna mente
proteggi i vati che de gl’inni han cura.

 
Non impune feres, rector maris inquit: et omnes
inclinavit aquas ad avarae litora Troiae:
inque freti formam terras convertit, opesque
abstulit agricolis, et fluctibus obruit arva.

 
          ...Se tu se’ sire della villa,
          del cui nome ne’ dèi fu tanta lite.

 
     ...Tuque o, cui prima frementem
     fudit equum magno tellus percussa tridenti,
     Neptune:

 
     Stare deum pelagi longoque ferire tridente
     aspera saxa facit, medioque e vulnere saxi
     exsiluisse ferum, quo pignore vindicet urbem.

 
     Ipse quoque in pugnas vacuatur collis, ubi ingens
     lis superum, dubiis donec nova surgeret arbor
     rupibus, et longa refugum mare frangeret umbra.

 
     Άντίλοχ᾽, ἤτοι μέν σε νέον περ ἐόντ᾽ ἐφίλησαν
     Ζεύς τε, Ποσειδάων τε, καὶ ἱπποσύνας ἐδίδαξαν
     παντοίας.

          .... Al certo,
          benché garzon sii tu, Giove e Nettuno,
          Antiloco, t’amâro, e l’arti equestri
          t’insegnâr tutte.

 
          Ἔδωκεν δίφρον χρύσεον, ἐν πτεροῖ-
          σίν τ᾽ ἀκάμαντας ἵππους

          ... Un cocchio d’oro a lui
          e cavalli donò d’ali indefesse,

 
     Quamvis saepe fuga versos ille egerit hostes,
     et patriam Epirum referat fortesque Mycenas,
     Neptunique ipsa deducat origine gentem:

 

Ducitur ante omnes rutilae manifestus Arion
igne iubae. Neptunus equo, si certa priorum
fama, pater: primus teneris laesisse lupatis
ora, et littoreo domitasse in pulvere fertur
verberibus parcens, etenim insatiatus eundi
ardor, et hiberno par inconstantia ponto.
Saepe per Ionium Libycumque natantibus ire
interiunctus equis, omnesque assuetus in oras
caeruleum deferre patrem. Stupuere relicta
nubila: certantes Eurique Notique sequuntur.


 
   ... Subit et Neptunia proles
insignis Messapus equis.

 
Αὐτὴ δὲ χρύσεον τάλαρον φέρεν Εὐρώπεια
θηητόν, μέγα θαῦμα, μέγαν πόνον Ἠφαίστοιο
ὅν Λιβύῃ πόρε δῶρον, ὅτ’ ἐς λέχος Ἐννοσιγαίου
ἵεν.

. . . . . . . . . . . . Europa avea
aureo panier bellissimo, ammirando,
grand’opra di Vulcan, che a Libia in dono
il diede allor quand’ella di Nettuno
lo scoti-terra al talamo recossi.

 
     Ἀλλὰ Ποσειδάων γαιήοχος ἀσκελὲς αἰὲν
     Κύκλωπος κεχόλωται, ὃν ὀφθαλμοῦ ἀλάωσεν,
     ἀντίθεον Πολύφημον, ὅου κράτος ἐστὶ μέγιστον
     πᾶσι Κυκλώπεσσι. Θόωσα δέ μιν τέκε νύμφη,
     Φόρνυκος θυγάτηρ, ἁλὸς ἀτρυγέτοιο μέδοντος,
     ἐν σπέσσι γλαφυροῖσι Ποσειδάωνι μιγεῖσα.

          Ma Nettun che la terra intorno aggira,
          di terribile sdegno è sempre acceso
          per lo Ciclope ch’ei de l’occhio ha privo,
          per Polifemo a nume ugual, che avanza
          tutti i ciclopi in gagliardia. La ninfa
          Toosa partorillo, a cui fu padre
          Forcine, un dio de l’infecondo mare,
          a Nettuno commista in cavi spechi.

 
          At procul ingenti Neptunius agmina Theseus
          angustat clypeo, propriaeque exordia laudis,
          centum urbes umbone gerit centenaque Cretae
          moenia:

 
     Ἐκ δ’Ἀμφιτρίτης καὶ ἐρικτύπου Ἐννοσιγαίου
     Τρίτων εὐρυβίης γένετο μέγας.

     . . . . . . . . . . . . Ma d’Anfitrite
     e de lo Scoti-terra alti-sonante
     nacque il grande Triton da l’ampia possa.

 
      Eumolpo spense
     in Attica Eretteo; ma ben vendetta
     tu ne prendesti, o Scoti-terra, e morto
     lui con un colpo del tridente, al suolo
     la casa ne gettasti.

 
Πληγαὶ τριαίνης ποντίου σφ’ ἀπώλεσαν

. . . . . . . . . . Da’ colpi
del marino tridente egli fu morto.

 
     Sacra mari colitur medio gratissima tellus
     Nereidum matri et Neptuno Aegeo.

 
Ὁ Ποσειδῶν, ἐπὶ Ταινάρῳ θεός
Nettuno, il dio che in Tenaro s’onora.

 
     Ast ubi prona dies longos super aequora fines
     exigit, atque ingens medio natat umbra profundo;
     interiore sinu frangentia littora curvat
     Taenarus, expositos non audax scandere fluctus,
     Illic Aegeo Neptunus gurgite fessos
     In portum deducit equos.

 
Ὀγχηεστόν θ’ ἱερὸν Ποσειδήϊον ἀγλαὸν ἄλσος.

. . . . . . . . . . Ed Onchesto
sacra a Nettuno luminosa selva.

