
Come un’arca d’aromi oltremarini,
il santuario, a mezzo la scogliera,
esala ancora l’inno e la preghiera
4tra i lunghi intercolunnii de’ pini;

e trema ancor de’ palpiti divini
che l’hanno scosso nella dolce sera,
quando dalla grand’abside severa
8uscìa l’incenso in fiocchi cilestrini.

S’incurva in una luminosa arcata
il ciel sovr’esso: alle colline estreme
11il Carro è fermo e spia l’ombra che sale.


 
Sale con l’ombra il suon d’una cascata
che grave nel silenzio sacro geme
14con un sospiro eternamente uguale.

