
Non è Pasqua d’ovo?

Per oggi contai
di darteli, i piedi.
È Pasqua: non sai?
È Pasqua: non vedi
6il cercine novo?

Andiamoci, a mimmi,
lontano lontano...
Din don... oh! ma dimmi:
non vedi ch’ho in mano
11il cercine novo,

le scarpe d’avvìo?

Sei morto: non vedi,
mio piccolo cieco!
Ma mettile ai piedi,
ma portale teco,
17ma diglielo a Dio,


 
che mamma ha filato
sei notti e sei dì,
sudato, vegliato,
per farti, oh! così!
22le scarpe d’avvìo!

