
Dov’è, campo, il brusìo della maretta
quando rabbrividivi ai libeccioli?
Ti resta qualche fior d’erba cornetta,
4i fioralisi, i rosolacci soli.

E nel silenzio del mattino azzurro
6cercano in vano il solito sussurro;

mentre nell’aia, là, del contadino
8trébbiano nel silenzio del mattino.

Dov’è, campo, il tuo mare ampio e tranquillo,
10col tenue vel di reste, ai pleniluni?

 

Pei nudi solchi trilla trilla il grillo,
12lucciole vanno per i solchi bruni.

E nella sera, con ansar di lampo,
14cercano il grano nel deserto campo;

mentre tuttora, là, dalla riviera
16romba il mulino nella dolce sera.

