
Fantasma tu giungi,
tu parti mistero.
Venisti, o di lungi?
chè lega già il pero,
fiorisce il cotogno
6laggiù.

Di cincie e fringuelli
risuona la ripa.
Sei tu tra gli ornelli,
sei tu tra la stipa?
Ombra! anima! sogno!
12sei tu...?

Ogni anno a te grido
con palpito nuovo.
Tu giungi: sorrido;
tu parti: mi trovo
due lagrime amare
18di più.

Quest’anno... oh! quest’anno,
la gioia vien teco:
già l’odo, o m’inganno,

 
quell’eco dell’eco;
già t’odo cantare
24Cu... cu.

