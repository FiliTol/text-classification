
Questa è l’altera giovinetta bella 
Che tragge seco onesta leggiadria:
Beltade orna di gloria la sua via,
4E l’addimostra per propria angiolella.

I’ ho veduto Amor che la servia 
Umilemente de le sue quadrella; 
Sentit’ ho gire per salute ad ella 
8L’alma ferita che dal cor si svia. 

E chiama pur pietà nel suo conspetto, 
Fin che quel riso onde s’allegra amore 
11Benignamente l’umile raccoglia. 

Allor la vita esulta entro nel core, 
E il core si leva e la tristezza spoglia 
14Illuminato nel sereno aspetto.

