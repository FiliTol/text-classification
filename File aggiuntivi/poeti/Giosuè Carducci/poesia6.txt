
O nova angela mia senz’ala a fianco,
Certo dal loco ove bellezza è pura
L’intelligenza tua vesti figura
4Di pargoletta donna in velo bianco;

E qui venisti al secol rio, che stanco
Del bello adoperar piú nel mal dura,
Per drizzar me fuor de la vita scura
8Voglioso dietro le tue scorte e franco.

E ben forse avverrà ch’agile e scarco
Io prema ancor le tue vestigia sante
11Con l’alma teco in un desio congiunta;

Se di tanto mi degna il Primo Amante,
Che, mentre io tenga del mortale incarco,
14L’ale tue d’òr non mettan fuor la punta.

 
Ei accesa di zelo
Scaldi gli alati amori
Di nuovo e dolce foco e ’l primo amante.

