
Già levata ne gli spaldi
De’ castelli subalpini,
Tra le selve ardue de’ pini
4Ondeggianti a l’aquilon;
     De’ marchesi austeri e baldi
Fiammeggiante ne i brocchieri,
Quando i ferrei cavalieri
8Ruinaro a la tenzon;

Come bella, o argentea Croce,
Splendi a gli occhi e arridi a’ cuori
Su ’l Palagio de’ Priori
12Ne la libera città;
     Dove il secolo feroce,
Posta giú l’únnica asprezza,
Rivestí di gentilezza
16La romana libertà.

 
 

Vero è ben: qui non sorgesti
A l’omaggio de i vassalli,
Giú squillando per le valli
20L’alto cenno del signor;
     Né tornei ferir vedesti
Né d’amore adunar corti,
E lodar le belle e i forti
24Non udisti il trovator.

Una plebe di potenti
Qui giurossi al franco stato,
E il barone spodestato
28Si raccolse tra gli artier,
     Quando sursero portenti
Da le sete e da le lane,
E le logge popolane
32Vider Giano e l’Alighier.1

Ma la luce che a te intorno
Novamente arde e sfavilla,
E da Susa fino a Scilla
36Trae le nostre anime a te,
     Nel desio d’un piú bel giorno
Che, cessati i duri esigli,
La gran madre unisca i figli
40Sotto il nome del tuo re;

 

Quella luce tra gli orrori
De l’italica sventura
Queste tombe e queste mura
44A i dí novi la serbâr.
     Tal su l’urne de’  maggiori
A la tarda etrusca prole
La favilla alma del sole
48I sepolcri tramandâr.

Qui Alighier nel santo petto2
Accogliendo pria quel raggio
Te nel triplice vïaggio
52Nova Italia, ricercò:
     Tutto in faccia al gran concetto
Gli fremeva il cor presago,
E, di Roma l’alta imago
56Abbracciando, poetò.

Qui ne l’aule del senato,3
Qui de’  rei nel duro ostello,
Doloroso Machiavello
60Maturava il pio desir;
     E a la forza ed al peccato,
Che l’Italia egra tenea,
Chiese aiuto a l’alta idea
64E de l’opera l’ardir.

 

Infelice! a la sua gente
Si volgeva altro destino,
E il buon Decio fiorentino
68La grand’anima gittò.
     Ma il pensier del sapïente
Ed il sangue del guerriero
Sovra il capo a lo straniero
72Le viventi ire eternò.

E fu primo Burlamacchi,4
Dato a morte e pur non vinto,
Contro il fato e Carlo Quinto
76Il futuro ad attestar.
     Poi da’ petti inermi e fiacchi
Rifuggí l’altera idea
Fra le tombe, onde solea
80Ferri e ceppi rallegrar.5

Or, desío de’ nostri morti,
De’ viventi amore e gioia,
Bianca croce di Savoia,
84Tu sorridi al nostro ciel.
     Gloria a te, da che a’ tuoi forti
Filiberto aprì la strada
E su i barbari la spada
88Levò Carlo Emmanuel!6

 

Gloria a te quando nel grido
D’una plebe combattente
Tra le patrie armi lucente7
92Te un magnanimo portò;
     E per tutto il nostro lido
Fin de l’Adria a la riviera
Da le torri di Peschiera
96La vittoria folgorò!8

Sacra a noi, te non avvolse
La ruina di Novara:
Piú terribile e piú cara
100Di memorie e di virtú,
     Risorgesti: e un rege accolse
In te l’italo destino,
Quando ruppe a San Martino
104La stagion di servitú.

Chi l’ha detto che fremente
Di terrore e di corruccio
Qui su ’l popol di Ferruccio
108Un d’Asburgo regnerà?
     Su, stringetevi, o possente
Gioventú de le legioni!
Su, risorgi, o Pier Capponi;
112Tocca i bronzi a libertà!

 

Il combattere fia gioia
Fia ’l morire a noi vittoria:
Pugnerà con noi la gloria
116Ed il nome de i maggior.
     E tu, Croce di Savoia,
Tu fra l’armi e su le mura
Spargerai fuga e paura
120In tra i barbari signor.

Noi, progenie non indegna
Di magnanimi maggiori,
Noi con l’armi e con i cuori
124Ci aduniamo intorno a te.
     Dio ti salvi, o cara insegna,
Nostro amore e nostra gioia!
Bianca Croce di Savoia,
128Dio ti salvi! e salvi il re!

